title: Inicjatywa na rzecz standardów PHP (PHP Standards Initiative)
link: http://www.zalas.pl/php-standards-initiative
author: admin
description: 
post_id: 225
created: 2009/06/08 22:01:38
created_gmt: 2009/06/08 21:01:38
comment_status: open
post_name: php-standards-initiative
status: publish
post_type: post

<!--Podczas tegorocznej konferencji php|tek w Chicago spontanicznie zorganizowano spotkanie na temat standardów kodowania w PHP. Uczestniczyła w nim grupa ludzi pracujących nad kilkoma znaczącymi projektami PHP: Zend Framework, PEAR, Solar, Agavi, CakePHP, symfony i phing. Niestety nie było mi dane uczestniczyć w konferencji, ale znaleziona na blogu Left On The Web informacja o spotkaniu, bardzo mnie ucieszyła.-->

# Inicjatywa na rzecz standardów PHP (PHP Standards Initiative)

![Kod w edytorze vim](/uploads/wp/2009/06/vim-class-150x150.png)Podczas tegorocznej konferencji [php|tek](http://tek.mtacon.com/) w Chicago spontanicznie zorganizowano spotkanie na temat standardów programowania w PHP. Uczestniczyła w nim grupa ludzi pracujących nad kilkoma tak znaczącymi projektami PHP jak Zend Framework, PEAR, Solar, Agavi, CakePHP, symfony i phing. Niestety nie było mi dane uczestniczyć w konferencji, ale znaleziona na blogu [Left On The Web](http://www.leftontheweb.com/message/The_PHP_standards_initiative) informacja o spotkaniu, bardzo mnie ucieszyła. PHP Standards Initiative [rozpoczęła swoją działalność](http://news.php.net/php.standards/19) od dyskusji na konferencji i już widać [pierwsze efekty](http://news.php.net/php.standards/2) jej pracy. Na spotkaniu zgodzono się między innymi na wspólną konwencję w stosowaniu przestrzeni nazw, wyjątków i nazewnictwo klas. Pracę postanowiono kontynuować na [liście php.net](http://news.php.net/php.standards). Jest ona zamknięta, co budzi zrozumiałe oburzenie ze strony społeczności. Myślę jednak, że moderacja usprawni tylko proces. Odrębne dyskusje mogą toczyć się w ramach poszczególnych projektów. Praca w mniejszych grupach przebiega sprawniej, a otworzenie listy na całą społeczność zapchałaby ją nadmiarem wiadomości (zbędnych lub nie). Przyjęcie wspólnych standardów umożliwia bezproblemową integrację i współpracę bibliotek pochodzących z różnych projektów. Ułatwia też zrozumienie kodu i skraca czas nauki nowego rozwiązania. Dlatego **ważniejsze od przyjętej konwencji jest to, że trzymamy się tej samej.** Programiści zwykle zgadzają się stosować wspólny standard w obrębie swojego zespołu. Osiągnięcie tego samego w znaczącej części społeczności PHP jest jednak dużym wyzwaniem. Trzymam kciuki za powodzenie inicjatywy. Mam nadzieję, że grupa będzie kontynuować prace i wkrótce wszyscy będziemy mogli czerpać z tego korzyści.
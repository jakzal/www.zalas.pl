title: Tydzień przed Symfony Live 2011
link: http://www.zalas.pl/tydzien-przed-symfony-live-2011
author: admin
description: 
post_id: 739
created: 2011/02/22 06:48:32
created_gmt: 2011/02/22 05:48:32
comment_status: open
post_name: tydzien-przed-symfony-live-2011
status: publish
post_type: post

<!--Został już tylko tydzień do tegorocznego Symfony Live w Paryżu. Już wiemy, że Symfony 2.0 nie ujrzy światła dziennego na konferencji. Możemy liczyć na stabilne API, jednak ostateczne wydanie planowane jest na koniec marca. Mimo to konferencja zapowiada się ekscytująco.-->

# Tydzień przed Symfony Live 2011

![Symfony Live](/uploads/wp//2011/02/symfony-live-logo.png)Został już tylko tydzień do tegorocznego [Symfony Live w Paryżu](http://www.symfony-live.com/paris). Już wiemy, że** Symfony 2.0** nie ujrzy światła dziennego na konferencji. Możemy liczyć na stabilne **API**, jednak ostateczne wydanie planowane jest na **koniec marca**. Mimo to konferencja zapowiada się **ekscytująco**. 

## Szkolenie (2 Marca)

Będę w Paryżu już 2 Marca, ale nie wybiorę się na szkolenie. Miejsca szybko się wyprzedały i nic w tym dziwnego. [Szkolenie](http://trainings.sensiolabs.com/en/training/symfony2) dość dogłębnie eksploruje temat Symfony2. 

## Dzień 1 (3 Marca)

Prezentacje prowadzone będą w dwóch ścieżkach. W ścieżce drugiej językiem dominującym jest francuski, co nieco ułatwi mi wybór (z uwagi na moją zerową znajomość tego języka). Konferencję otworzy [Josh Holmes](http://twitter.com/joshholmes) z "_The lost art of simplicity_". W Symfony2 chodzi głównie o prostotę, więc temat jak najbardziej na miejscu. Potem wybiorę się prawdopodobnie na "_Application Security, Dependency Injection, and AOP in Symfony2_" (Johannes Schmitt). Alternatywą jest potencjalnie równie ciekawe "_State of the Symfony2 CMF Project_" ([Lukas Kahwe Smith](http://twitter.com/lsmith)). Chciałbym posłuchać zarówno o AOP jak i CMFie bazującym na Symfony2. W tej chwili AOP zyskuje nieznaczną przewagę. [Tom Boutell](http://twitter.com/tommybgoode) opowie o Apostrophe, CMSie napisanym w symfony 1.4 ("_Apostrophe: a Symfony-powered CMS your clients will love_"). Nie interesują mnie już tematy symfony 1.x, więc będzie to dobra okazja, aby odwiedzić [niekonferencję](http://www.symfony-live.com/paris/unconference) (unconference). Jest to mniej formalna ścieżka organizowana równolegle z konferencyjnymi. Uczestnicy mogą sami zaproponować i zaprezentować interesujący ich temat. Po lunchu [Scott Chacon](http://twitter.com/CHACON) przedstawi pracę nad projektami z gitem ("_Contributing with Git : Reducing the frictions of Open Source collaboration with the Git VCS"_). Byłem na jego prezentacji rok temu i gorąco polecam tegoroczną. Sam wybiorę się posłuchać [Pierre'a Springa](http://twitter.com/shvi) w "_Speedy App: Frontend Performance Considerations_". Ponieważ wciąż utrzymuję projekt w symfony 1.0 ucieszyłem się z kolejnego tematu: "_Nice performance using Sf2 cache wrapping Sf1 application._" (Emmanuel Cohen , Marc Weistroff). Mam nadzieję wyciągnąć z niego lekcję, która pozwoli mi przeskoczyć przynajmniej z częścią kodu z symfony 1.0 na Symfony 2.0 ;) Kolejnego punktu jeszcze nie wybrałem. [Nils Adermann](http://twitter.com/naderman) opowie o budowaniu phpBB4 w Symfony2 ("_phpBB4: Building end-user applications with Symfony2"_), a [Alvaro Videla](http://twitter.com/old_sound) przedstawi jak zintegrować RabbitMQ z Symfony2 ("_There's a Rabbit on my Symfony - RabbitMQ and Symfony2 Integration"_). Następnie posłucham o nowych formularzach ("_Leveraging Symfony2 Forms_", [Bernhard Schussek](http://twitter.com/webmozart)). Nie miałem jeszcze okazji zagłębić się w tą część dokumentacji. Na deser [Fabien Potencier](http://twitter.com/fabpot) opowie o... **Symfony2** ;) 

## Dzień 2 (4 Marca)

Drugi dzień zacznie się dla mnie dylematem pomiędzy "_Adopt Devops philosophy on your Symfony projects_" ([Fabrice Bernhard](http://twitter.com/theodo)), a "_Symfony2 - from the trenches_" ([Lukas Kahwe Smith](http://twitter.com/lsmith), [Jonathan Wage](http://twitter.com/jwage)). Następnie [Kris Wallsmith](http://twitter.com/kriswallsmith) przedstawi [Assetic](https://github.com/kriswallsmith/assetic) ("_Introducing Assetic: Asset Management for PHP 5.3_"), czyli panaceum na problemy z optymalizacją css/javascript. Oglądałem prezentację z [Symfony Live](http://www.slideshare.net/kriswallsmith/introducing-assetic-asset-management-for-php-53) w San Francisco i muszę przyznać, że projekt jest niezwykle obiecujący. [Ryan Weaver](http://twitter.com/weaverryan) opowie conieco o Twigu ("_Being dangerous with Twig_"). Przekonałem się do niego po lekturze "[Templating Engines in PHP](http://fabien.potencier.org/article/34/templating-engines-in-php)" i miło będzie poznać go lepiej. Przed lunchem Fabien zaprezentuje "[HTTP Cache](http://docs.symfony-reloaded.org/guides/cache/http.html)" w Symfony2. Szczególnie interesują mnie ESI (Edge Side Includes). Z tego samego powodu wybiorę się też na "_Varnish Cache and you_" (Kristian Lyngstøl). Po obowiązkowym "_Doctrine in the Real World_" Jonathana Wage'a przyjdzie czas na "_Behavior Driven Development for Symfony2_" ([Konstantin Kudryashov](http://twitter.com/everzet)).  BDD to temat, którym mocno się inspiruję odkąd wyszła pierwsza wersja [Behat](http://behat.org/)a. Testy czytelne dla klienta to niezwykle intrygująca idea. Potem wysłucham [Stefana Koopmanschapa](http://twitter.com/skoop), który spróbuje udowodnić, że warto niekiedy oszczędzić sobie czasu i nerwów używając gotowych rozwiązań spoza świata PHP (_Don't use a screw when you need a nail_). Konferencję zakończy Fabien tajemniczą przemową "_There is one more thing_". 

## Hacking Day (5 Marca)

W sobotę odbędzie się otwarty dla wszystkich Hacking Day. Porozmawiamy **o** i pokodujemy **w** Symfony2 ;) Na [Symfony Day w Kolonii](/rejestracja-na-symfony-day-cologne-2010-otwarta) byłem mile zaskoczony spotykając innego Polaka (razem było nas czterech). Jak będzie tym razem? Ktoś jeszcze się wybiera? 

![elePHPant w Paryżu](/uploads/wp//2010/02/elephant-in-paris.jpg)
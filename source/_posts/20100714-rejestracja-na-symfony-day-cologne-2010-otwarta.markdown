---
title: Rejestracja na Symfony Day Cologne 2010 jest już otwarta
slug: rejestracja-na-symfony-day-cologne-2010-otwarta
author: Jakub Zalas
description: 
post_id: 628
created: 2010/07/14 20:10:27
created_gmt: 2010/07/14 19:10:27
comment_status: open
post_name: rejestracja-na-symfony-day-cologne-2010-otwarta
status: publish
layout: post
---

<!--Rejestracja na mający miejsce w niemieckiej Kolonii dzień symfony została wczoraj otwarta. Opublikowano także większość programu. Zeszłoroczne, pierwsze wydanie Symfony Day okazało się dużym sukcesem. W tym roku także nie zabraknie atrakcji.-->

# Rejestracja na Symfony Day Cologne 2010 jest już otwarta

![Symfony Day 2010](/uploads/wp//2010/07/symfonyday10.png)[Rejestracja](http://www.symfonyday.com/en/register.html) na mający miejsce w niemieckiej Kolonii dzień symfony została wczoraj otwarta. Opublikowano także większość [programu](http://www.symfonyday.com/en/program.html). [Zeszłoroczne, pierwsze wydanie Symfony Day](http://www.symfonyday.com/en/archives.html) okazało się dużym sukcesem. W tym roku także nie zabraknie atrakcji. [Jonathan Wage](http://twitter.com/jwage) opowie o MongoDB w Doctrine. Temat NoSQL jest obecnie modny, a Doctrine2 niedawno wzbogacono o możliwość mapowania obiektów na dokumenty MongoDB. Jest to temat z gatunku "trzeba poznać". [Christian Schaefer](http://twitter.com/testically) podzieli się doświadczeniami z testowania aplikacji i pluginów symfony w PHPUnit. Oczywiste jest, że PHPUnit oferuje obecnie dużo więcej niż lime, a w Symfony2 go zastąpi. Warto zacząć się przyzwyczajać. O zaawansowanych symfony-technikach opowie [Kris Wallsmith](http://twitter.com/kriswallsmith). Będzie to coś dla wyjadaczy frameworka, którzy zastanawiają się czego jeszcze mogliby się nauczyć. ![Komed](/uploads/wp//2010/07/komed01-400x360.png)Oczywiście na konferencji nie zabraknie tematu zbliżającego się Symfony2. [Fabien Potencier](http://twitter.com/fabpot) przedstawi aktualny stan prac i najświeższe smaczki nowego frameworka. Obstawiam, że znajdzie się miejsce na jakąś niespodziankę. Może Symfony2 osiągnie status alpha? W końcu do końca roku ma zostać wydane... Równolegle z prezentacjami [Stefan Koopmanschap](http://twitter.com/skoop) poprowadzi warsztaty. Polecam je głównie tym, którzy nie czują się jeszcze pewnie w symfony. O [wszystkich sesjach](http://www.symfonyday.com/en/program.html) i [prelegentach](http://www.symfonyday.com/en/speakers.html) możecie poczytać na [stronach konferencji](http://www.symfonyday.com/en/). [Po doświadczeniach z Symfony Live](/symfony-live-2010) bardzo polecam wybrać się na Symfony Day. Przyjemność ta kosztuje **€80 **jeśli zarejestrujemy się przed końcem sierpnia. Normalna cena to **€120**. Lecę tam z małą grupą osób z Polski. Jeśli są chętni dołączyć, to serdecznie zapraszamy :)

---
title: Ubuntu 9.10 Karmic Koala już jest!
slug: ubuntu-910-karmic-koala-juz-jest
author: Jakub Zalas
description: 
post_id: 371
created: 2009/10/29 17:34:15
created_gmt: 2009/10/29 16:34:15
comment_status: open
post_name: ubuntu-910-karmic-koala-juz-jest
status: publish
layout: post
expired: true
comments: true
tags: [ubuntu]
---

<!--Ubuntu 9.10 Karmic Koala zostało dziś oficjalnie wydane na świat. Wersja jest przełomowa, bo nie zawiera tylko usprawnień, czy aktualizacji. Niektóre z komponentów zostały zastąpione nowymi, bardziej nowoczesnymi. Pełny opis zmian umieszczono na stronie Ubuntu. Przedstawię po krótce tylko te, na które czekałem.-->

# Ubuntu 9.10 Karmic Koala już jest!

**Ubuntu 9.10 Karmic Koala** zostało dziś oficjalnie wydane na świat. Wersja jest przełomowa, bo nie zawiera tylko usprawnień, czy aktualizacji. Niektóre z komponentów zostały zastąpione nowymi, bardziej nowoczesnymi. Pełny opis zmian umieszczono na stronie [Ubuntu](http://www.ubuntu.com/getubuntu/releasenotes/910overview). Przedstawię po krótce tylko te, na które czekałem. 

## Czas uruchamiania

![Ubuntu 9.10 Karmic Koala - Start systemu](/uploads/wp//2009/10/installation-13-400x300.png)Koala uruchamia się na prawdę szybko. Wszystko dzięki nowemu systemowi [Upstart](http://upstart.ubuntu.com/), który zastąpił wysłużony już System-V init. Upstart to oparty na zdarzeniach menadżer usług, który pozwolił na zredukowanie czasu uruchamiania całego systemu do 20-30 sekund. Oczywiście czas ten mocno zależy od posiadanego sprzętu. 

## System plików

**Ext3** gościł w systemach Linuksowych już bardzo długo. **Ubuntu 9.10** odsyła go do lamusa instalując domyślnie jego następcę - **[ext4](http://ext4.wiki.kernel.org/index.php/Ext4_Howto)**. Dzięki temu możemy cieszyć się szybszym dostępem i zapisem na dysk. **Ext4** dostępny jest tylko dla świeżych instalacji. Aktualizacja jest wprawdzie możliwa, jednak nie zapewni nam pełnego wzrostu wydajności. 

## Ubuntu One

Kolejną ekscytującą funkcjonalnością jest **[Ubuntu One](https://one.ubuntu.com/)**. Pozwala na przechowywanie, synchronizację i dzielenie danych pomiędzy komputerami lub innymi użytkownikami. Często potrzebuję tych samych plików, czy skryptów na komputerach w domu, pracy, czy laptopie. **Ubuntu One** powinno pomóc mi w ich bezbolesnej synchronizacji. 

## Ubuntu Software Center

Głównym celemen **[Ubuntu Software Center](https://wiki.ubuntu.com/SoftwareCenter)** jest uczynienie procesu zarządania oprogramowaniem jeszcze łatwiejszym. Na pierwszy rzut oka aplikacja wygląda podobnie do tej występującej w poprzenich wersjach Ubuntu. Zaznaczamy co nas interesuje, a reszta dzieje się sama. Program jest ściągany z Internetu i instalowany. Możemy wybierać z wielu kategorii oprogramowania Open Source. W przyszłości planowany jest także dostęp do płatnych aplikacji (pierwotnie program nazywał się Ubuntu Software Store). 

## Pulpit

Ubuntu dostarczane jest z nanjowszą wersją **Gnome** (2.28). Jest to bardzo prosty, lekki i przyjazny menadżer okien. Co mnie cieszy bardziej to fakt, że w Kubuntu została zaktualizowana wersja **KDE** (4.3.2). Ten menadżer jest dużo lepiej konfigurowalny i ma ładniejszy interfejs. Oczywiście to kwestia preferencji. Ważne, że mamy wybór ;) ![KDE 4.3.2 w Kubuntu 9.10 \(Karmic Koala\)](/uploads/wp//2009/10/kde-400x250.png)

## Ubuntu Netbook Remix

W ostatnim czasie netbooki zyskały wiele na popularności. Ich małe wymiary wymagają innego podejścia do interfejsu użytkownika. **[Ubuntu Netbook Remix](http://www.canonical.com/projects/ubuntu/unr)** zostało przygotowane specjalnie pod urządzenia tego typu. System jest z pewnością wart uwagi dla posiadaczy netbooka. 

## Aktualizować czy instalować?

**Ubuntu 9.10** wprowadza wiele świeżych rozwiązań (niekoniecznie omówionych tutaj). Aktualizując system ze starszej wersji nie będziemy mogli czerpać w pełni ze wszystkich korzyści. Niektóre zmiany, takie jak nowy system plików, czy Grub2 są zbyt rewolucyjne. Z tego powodu wolałem przeinstalować cały system niż go aktualizować. ![Ubuntu 9.10 Karmic Koala - Instalacja](/uploads/wp//2009/10/installation-10-400x300.png)

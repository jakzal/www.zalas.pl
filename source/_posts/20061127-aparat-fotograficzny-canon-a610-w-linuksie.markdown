title: Aparat fotograficzny Canon PowerShot A610
link: http://www.zalas.pl/aparat-fotograficzny-canon-a610-w-linuksie
author: admin
description: 
post_id: 6
created: 2006/11/27 20:49:01
created_gmt: 2006/11/27 19:49:01
comment_status: open
post_name: aparat-fotograficzny-canon-a610-w-linuksie
status: publish
post_type: post

<!--Stałem się niedawno zadowolonym posiadaczem aparatu fotograficznego Canon PowerShot A610. Jak przed zakupem każdego sprzętu sprawdziłem w google na jakim poziomie jest on wspierany przez system Linux. Z wstępnego rozeznania wynikało, że nie obędzie się bez drobnych problemów, ale da się z niego korzystać. Było jednak inaczej...-->

# Aparat fotograficzny Canon PowerShot A610

Stałem się niedawno zadowolonym posiadaczem aparatu fotograficznego Canon PowerShot A610. Jak przed zakupem każdego sprzętu sprawdziłem w [google](http://www.google.com) na jakim poziomie jest on wspierany przez system Linux. Z wstępnego rozeznania wynikało, że nie obędzie się bez drobnych problemów, ale da się z niego korzystać. Było jednak inaczej... Okazało się, że jedyne co należy zrobić to zainstalować program [DigiKam](http://www.digikam.org/) i podłączyć aparat do komputera. KDE samo wykryło aparat i 'zapytało się' co chcę z nim zrobić. I to wszystko! Nie było żadnej instalacji sterowników, dodatkowych programów itp. Po prostu pobrałem swoje pierwsze zdjęcia do komputera i po chwili oglądałem je na ekranie monitora. [DigiKam](http://www.digikam.org/) posiada bogate funkcjonalności, które można poszerzać używając wtyczek (na przykład [kipi](http://extragear.kde.org/apps/kipi/)). Instrukcja dołączona do aparatu oczywiście nie wspomina słowem o moim systemie. Wspomina za to wiele zakazów i ostrzeżeń dotyczących systemu Windows. Przed podłączeniem aparatu do komputera trzeba koniecznie zainstalować z płyty oprogramowanie, sterowniki aparatu i usb, a wszystko to musi dziać się we właściwej kolejności. Dodatkowo należy uważać, czy przypadkiem nie mamy podłączonych do usb innych urządzeń, bo aparat może nie działać prawidłowo... Nie ma słowa o tym jak naprawić swoje niewłaściwe postępowanie (np podłączenie aparatu przed instalacją sterownika), więc lepiej na prawdę uważać ;) Cieszę się, że nie muszę używać tego 'profesjonalnego' systemu. Zostanę przy moim [Gentoo](http://www.gentoo.org) :D
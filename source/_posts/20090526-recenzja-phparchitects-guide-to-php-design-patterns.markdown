---
title: Recenzja: php|architect's Guide to PHP Design Patterns
slug: recenzja-phparchitects-guide-to-php-design-patterns
author: Jakub Zalas
description: 
post_id: 180
created: 2009/05/26 22:47:45
created_gmt: 2009/05/26 21:47:45
comment_status: open
post_name: recenzja-phparchitects-guide-to-php-design-patterns
status: publish
layout: post
---

<!--Wzorce projektowe sprawdzają się bez względu od użytej technologii, jednak sposób implementacji często różni się w zależności od tego co oferuje dany język programowania. Ksiązka "php|architect's Guide to PHP Design Patterns" autorstwa Jasona Sweat'a przedstawia kilkanaście wzorców projektowych przydatnych przy pisaniu aplikacji internetowych w PHP 4 i 5. Chociaż tematyką książki są wzorce, to stanowi ona także świetny przykład zastowania metodyki Test Driven Development (TDD).-->

# Recenzja: php|architect's Guide to PHP Design Patterns

![php|architect's Guide to PHP Design Patterns](/uploads/wp//2009/05/phparchitects-guide-to-design-patterns-319x400.png)**Wzorce projektowe** sprawdzają się bez względu od użytej technologii, jednak sposób implementacji często różni się w zależności od tego co oferuje dany język programowania. Ksiązka "_php|architect's Guide to PHP Design Patterns_" autorstwa **Jasona Sweat'a** przedstawia kilkanaście wzorców projektowych przydatnych przy pisaniu aplikacji internetowych w PHP 4 i 5. Chociaż tematyką książki są wzorce, to stanowi ona także świetny przykład zastowania metodyki **Test Driven Development** (TDD). Każdy wzorzec implementowany jest w iteracyjnym procesie charakterystycznym dla TDD. Testy pisane są w pierwszej kolejności, a następnie powstaje najprostszy kod jaki jest w stanie je spełnić. W miarę dodawania nowych wymagań tworzone są kolejne testy i proces się powtarza. Kod jest nieustannie poddawany refaktoryzacji. Ksiązka przedstawia rozwiązania w PHP 4 i 5. Ponieważ wielkimi krokami zbliżają się wydania 5.3 i 6, a PHP 4 powoli odchodzi do lamusa, książka niedługo stanie się nieaktualna. Techniki przeznaczone dla PHP 4 będą przydadawać się nam już coraz rzadziej, prawdopodobnie tylko przy utrzymywaniu bądź migracji starych aplikacji. Jendak przykłady z książki przypominają jak to dobrze, że czasy PHP 4 już minęły. Konstrukcje językowe wersji piątej upraszczają kod. Nie trzeba już używać sztuczek, aby obchodzić ułomoności modelu obiektowego w PHP 4. Co więcej PHP 5 oferuje kilka konstrukcji ułatwiających implementację, a których nie posiadają inne technologie. To czyni niektóre rozwiązania unikalne dla PHP. Nowości dostępne w przyszłych wersjach języka, takie jak [funkcje lambda](http://fabien.potencier.org/article/17/on-php-5-3-lambda-functions-and-closures), uatrakcyjniłyby je nawet bardziej. Z tego powodu książce należy się powiew świeżości. Myślę, że nadszedł już czas na nowe wydanie, uwzględniające wkrótce mające zostać ukończone wersje PHP. Książkę polecam szczególnie tym, którzy chcą dowiedzieć się więcej nie tylko o wzorcach projektowych, ale także o testowaniu kodu i metodyce Test Driven. Osoby znające te tematyki powinny raczej poczekać na uaktualnioną wersję, bo liczę, że takowa zostanie wydana. Dobrze jest posiadać tę pozycję w swojej bilblioteczce.
